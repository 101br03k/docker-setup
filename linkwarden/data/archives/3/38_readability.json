{"title":"","byline":null,"dir":null,"lang":null,"content":"<div id=\"readability-page-1\" class=\"page\"><div>\n            <div id=\"posting864400\">\n                  <p><a href=\"#replies\">\n                    <img alt=\"image\" src=\"https://www.security.nl/image/view/23036/small/detail.png\">\n                  </a></p><h2>CISA: blokkeer uitgaande RDP-verbindingen naar externe netwerken</h2>\n                  \n                  <div><p>De Amerikaanse overheid <a rel=\"noopener noreferrer\" href=\"https://www.cisa.gov/news-events/alerts/2024/10/31/foreign-threat-actor-conducting-large-scale-spear-phishing-campaign-rdp-attachments\">adviseert</a> organisaties om uitgaande RDP-verbindingen naar externe of publieke netwerken te verbieden of drastisch te beperken. \"Deze maatregel is cruciaal om blootstelling aan mogelijke cyberdreigingen te beperken\", aldus het Cybersecurity and Infrastructure Security Agency (CISA) van het Amerikaanse ministerie van Homeland Security. </p>\n\n<p>Aanleiding voor het advies van de overheidsinstantie is een <a rel=\"noopener noreferrer\" href=\"https://www.security.nl/posting/864172/Microsoft+waarschuwt+voor+grootschalige+phishingaanval+met+RDP-bestanden\">grootschalige phishingaanval</a> waarbij gebruik wordt gemaakt van RDP-configuratiebestanden. Doelwitten ontvangen een e-mail met een .rdp-bestand. Wanneer de ontvanger het bestand opent maakt zijn computer verbinding met de RDP-server van de aanvaller. Via het Remote Desktop Protocol (RDP) is het mogelijk om op afstand toegang tot computers te krijgen.</p>\n\n<p>Zodra de computer van het doelwit verbinding met de RDP-server van de aanvallers maakt, kunnen die allerlei vertrouwelijke gegevens en bestanden stelen en proberen verdere aanvallen uit te voeren. Volgens het CISA is het dan ook belangrijk dat organisaties RDP-bestanden in e-mailclients en webmaildiensten blokkeren. Daarnaast moeten organisaties maatregelen nemen om te voorkomen dat gebruikers RDP-bestanden kunnen openen, wat het CISA een zeer belangrijke voorzorgsmaatregel noemt om de kans op misbruik tegen te gaan.</p>\n\n<p>Organisaties worden ook aangeraden om naar ongeautoriseerde uitgaande RDP-verbindingen te zoeken die het laatste jaar zijn opgezet. Tevens krijgen organisaties het advies om gebruikers te onderwijzen. \"Robuuste gebruikerseducatie kan helpen om de dreiging van social engineering en phishingmails tegen te gaan. Bedrijven zouden een educatieprogramma moeten hebben dat duidelijk maakt hoe verdachte e-mails zijn te herkennen en rapporteren.\"</p></div>\n                </div>\n            \n            \n            <div>\n              <div id=\"posting864417\"><p>Beheerder: mooi, poort 3389 uitgaand geblokkeerd<br>We zijn veilig. </p><p>Aanvaller: *stuurt rdp file met :443 in het adres *</p></div>\n              <div id=\"posting864423\"><div><p><i>Door Anoniem:</i> Beheerder: mooi, poort 3389 uitgaand geblokkeerd<br>We zijn veilig. </p><p>Aanvaller: *stuurt rdp file met :443 in het adres *</p></div><p>Daarom afdwingen dat RDP altijd via een RDP gateway gaat. Dit kan met GPO’s. Vervolgens alleen de gateway toestaan via authenticatie toestaan en de firewall van de gateway beperkten tot toegestane adressen. Je kan ook nog gateway profielen maken om dit te regelen op basis van groep lidmaatschap bijvoorbeeld naar welke RDP end hosts je kan verbinden.</p></div>\n            </div>\n            \n            <div>\n              <p><a href=\"https://www.security.nl/glitch/javascript\">Ondersteunde bbcodes</a></p><div>\n                <div>\n                  <p>Bold: [b]bold text[/b]</p>\n                  <p>Italic: [i]italic text[/i]</p>\n                  <p>Underline: [u]underlined text[/u]</p>\n                  <p>Quote: [quote]quoted text[/quote]</p>\n                </div>\n                <div>\n                  <p>URL: [url]https://www.security.nl[/url]</p>\n                  <p>Config: [config]config text[/config]</p>\n                  <p>Code: [code]code text[/code]</p>\n                </div>\n              </div>\n            </div>\n            <div>\n              <p>Je bent niet <a href=\"https://www.security.nl/glitch/javascript\">ingelogd</a> en reageert \"<b>Anoniem</b>\". Dit betekent dat Security.NL geen \n\t\t\t\t\t\t\t\t\t\t\taccountgegevens (e-mailadres en alias) opslaat voor deze reactie. Je reactie wordt <b>niet direct geplaatst</b> maar eerst gemodereerd. Als je \n\t\t\t\t\t\t\t\t\t\t\tnog geen account hebt kun je <a href=\"https://www.security.nl/glitch/javascript\">hier direct een account aanmaken</a>. Wanneer je Anoniem reageert \n\t\t\t\t\t\t\t\t\t\t\tmoet je <b>altijd</b> een captchacode opgeven.</p>\n              \n              \n            </div>\n          </div></div>","textContent":"\n            \n                  \n                    \n                  CISA: blokkeer uitgaande RDP-verbindingen naar externe netwerken\n                  \n                  De Amerikaanse overheid adviseert organisaties om uitgaande RDP-verbindingen naar externe of publieke netwerken te verbieden of drastisch te beperken. \"Deze maatregel is cruciaal om blootstelling aan mogelijke cyberdreigingen te beperken\", aldus het Cybersecurity and Infrastructure Security Agency (CISA) van het Amerikaanse ministerie van Homeland Security. \n\nAanleiding voor het advies van de overheidsinstantie is een grootschalige phishingaanval waarbij gebruik wordt gemaakt van RDP-configuratiebestanden. Doelwitten ontvangen een e-mail met een .rdp-bestand. Wanneer de ontvanger het bestand opent maakt zijn computer verbinding met de RDP-server van de aanvaller. Via het Remote Desktop Protocol (RDP) is het mogelijk om op afstand toegang tot computers te krijgen.\n\nZodra de computer van het doelwit verbinding met de RDP-server van de aanvallers maakt, kunnen die allerlei vertrouwelijke gegevens en bestanden stelen en proberen verdere aanvallen uit te voeren. Volgens het CISA is het dan ook belangrijk dat organisaties RDP-bestanden in e-mailclients en webmaildiensten blokkeren. Daarnaast moeten organisaties maatregelen nemen om te voorkomen dat gebruikers RDP-bestanden kunnen openen, wat het CISA een zeer belangrijke voorzorgsmaatregel noemt om de kans op misbruik tegen te gaan.\n\nOrganisaties worden ook aangeraden om naar ongeautoriseerde uitgaande RDP-verbindingen te zoeken die het laatste jaar zijn opgezet. Tevens krijgen organisaties het advies om gebruikers te onderwijzen. \"Robuuste gebruikerseducatie kan helpen om de dreiging van social engineering en phishingmails tegen te gaan. Bedrijven zouden een educatieprogramma moeten hebben dat duidelijk maakt hoe verdachte e-mails zijn te herkennen en rapporteren.\"\n                \n            \n            \n            \n              Beheerder: mooi, poort 3389 uitgaand geblokkeerdWe zijn veilig. Aanvaller: *stuurt rdp file met :443 in het adres *\n              Door Anoniem: Beheerder: mooi, poort 3389 uitgaand geblokkeerdWe zijn veilig. Aanvaller: *stuurt rdp file met :443 in het adres *Daarom afdwingen dat RDP altijd via een RDP gateway gaat. Dit kan met GPO’s. Vervolgens alleen de gateway toestaan via authenticatie toestaan en de firewall van de gateway beperkten tot toegestane adressen. Je kan ook nog gateway profielen maken om dit te regelen op basis van groep lidmaatschap bijvoorbeeld naar welke RDP end hosts je kan verbinden.\n            \n            \n            \n              Ondersteunde bbcodes\n                \n                  Bold: [b]bold text[/b]\n                  Italic: [i]italic text[/i]\n                  Underline: [u]underlined text[/u]\n                  Quote: [quote]quoted text[/quote]\n                \n                \n                  URL: [url]https://www.security.nl[/url]\n                  Config: [config]config text[/config]\n                  Code: [code]code text[/code]\n                \n              \n            \n            \n              Je bent niet ingelogd en reageert \"Anoniem\". Dit betekent dat Security.NL geen \n\t\t\t\t\t\t\t\t\t\t\taccountgegevens (e-mailadres en alias) opslaat voor deze reactie. Je reactie wordt niet direct geplaatst maar eerst gemodereerd. Als je \n\t\t\t\t\t\t\t\t\t\t\tnog geen account hebt kun je hier direct een account aanmaken. Wanneer je Anoniem reageert \n\t\t\t\t\t\t\t\t\t\t\tmoet je altijd een captchacode opgeven.\n              \n              \n            \n          ","length":3577,"excerpt":"","siteName":null}