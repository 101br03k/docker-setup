{"title":"","byline":null,"dir":null,"lang":null,"content":"<div id=\"readability-page-1\" class=\"page\"><div>\n            <div id=\"posting857552\">\n                  <p><a href=\"#replies\">\n                    <img alt=\"image\" src=\"https://www.security.nl/image/view/22040/small/detail.png\">\n                  </a></p><h2>Szabó: rijksoverheid heeft geen geschikt alternatief voor Cisco Webex</h2>\n                  \n                  <div><p>De Rijksoverheid heeft geen geschikt alternatief voor Cisco Webex, zo heeft staatssecretaris Zsolt Szabó voor Digitalisering laten weten op vragen uit de Tweede Kamer. PVV, Nieuw Sociaal Contract (NSC) en de VVD wilden opheldering over het recente <a rel=\"noopener noreferrer\" href=\"https://www.security.nl/posting/844856/NCSC+adviseert+organisaties+om+Webex-vergaderingen+opnieuw+in+te+plannen\">datalek</a> bij de <a rel=\"noopener noreferrer\" href=\"https://www.security.nl/posting/844495/Overheid+onderzoekt+datalek+bij+Webex%2C+uit+felle+kritiek+op+Cisco\">videovergaderingsdienst</a>, waardoor metadata van overheidsvergaderingen voor onbevoegden toegankelijk was. Ook werd er gevraagd naar een opensource-alternatief voor Webex en de manier waarop Cisco met kwetsbaarheden en bugmeldingen omgaat.</p>\n\n<p>Volgens de staatssecretaris werd het datalek bij Webex veroorzaakt doordat er gebruik werd gemaakt van voorspelbare url's. \"Dit betrof geen configuratiefout van de Rijksvideodienst (Belastingdienst). De inrichting is gecheckt in samenwerking met CIO Rijk en de AIVD/NBV. Hiervoor is onder andere een BSPA1 en DPIA2 uitgevoerd. Wel kon er via enumeratie, door een voorspelbare logische volgordelijkheid in de unieke internetadressen van websites (URL’s genoemd), metadata van andere vergaderingen worden ingezien door ongeautoriseerde gebruikers.\"</p>\n\n<p>Cisco heeft laten weten dat dit mogelijk was door kwetsbaarheden in specifiek de Cloud-applicaties van Cisco Webex meetings. \"De Rijksoverheid heeft aanbevolen veiligheidsinstellingen en werkt veelal niet met de\ncloudversie, maar met de clientversie van Webex\", voegt Szabó toe. Het bleek ook mogelijk dat  ongeautoriseerde gebruikers onder bepaalde voorwaarden vertrouwelijke videovergaderingen hebben kunnen bijwonen. Cisco\nondersteunt namelijk de mogelijkheid in te bellen via het Public Switched Telephone Network op Cisco Webex Meetings. In Nederland zijn echter geen gevallen hiervan bekend, aldus de staatssecretaris.</p>\n\n<h2>Overleg met Cisco over CVD-beleid</h2><p>\nPVV-Kamerlid Valize, NSC-Kamerlid Six Dijkstra en VVD-Kamerlid Rajkowski hadden ook vragen gesteld over het ‘coordinated vulnerability disclosure’ (CVD)-beleid van Cisco. Via dergelijk beleid geven organisaties aan hoe ze met meldingen van kwetsbaarheden omgaan. \"Cisco heeft ervoor gekozen om in dit geval een andere procedure dan de coordinated vulnerability disclosure (CVD) procedure te volgen en geen kenmerken toe te kennen aan de kwetsbaarheden\", laat Szabó weten. \"Naar aanleiding van het incident wordt op korte termijn overleg met Cisco gevoerd om Cisco’s beleid en processen ten aanzien van mogelijke toekomstig geconstateerde kwetsbaarheden/incidenten aan te passen.\"\n\n</p><h2>Alternatief</h2><p>\nAls laatste hadden de Kamerleden gevraagd of de staatssecretaris bereid is om een opensource-alternatief voor Webex te overwegen. \"De selectie van een leverancier voor het rijksbreed videoconferencing platform heeft middels een openbare aanbesteding plaatsgevonden. Geen van de inschrijvende partijen had een open source oplossing aangeboden\", antwoordt Szabó. \"Uiteraard houden wij ons graag op de hoogte van de ontwikkelingen in de markt, maar we zien dat wat betreft de schaalgrootte en de complexiteit van de organisatie van de rijksoverheid er op dit moment geen gelijkwaardige alternatieven beschikbaar zijn.\"</p></div>\n                </div>\n            \n            \n            <div>\n              \n              <div id=\"posting857568\"><p>\"De Rijksoverheid heeft aanbevolen veiligheidsinstellingen en werkt veelal niet met de cloudversie, maar met de clientversie van Webex\"</p><p>Oh maar dat is nog erger, want die download bij opstarten executable files van internet naar user-writable storage en voert die vervolgens uit.<br>Bij fatsoenlijke instellingen van je werkstation wordt dat niet toegestaan, en daar moeten dan uitzonderingen op worden gemaakt voor Webex, wat het systeem als geheel onveiliger maakt. Met name risico voor allerlei ongewenste RAT en ander malware.</p></div>\n              <div id=\"posting857571\">\n                    <p>Cisco heeft stnadaard backdoors / fixed usernames in hard en software. Verplicht door NSA.<br>Antwoord Cisco bij bevinding: wij mogen hier niets over zeggen.</p>\n                  </div>\n              <div id=\"posting857599\"><div><p><i>Door Anoniem:</i> \"De Rijksoverheid heeft aanbevolen veiligheidsinstellingen en werkt veelal niet met de cloudversie, maar met de clientversie van Webex\"</p><p>Oh maar dat is nog erger, want die download bij opstarten executable files van internet naar user-writable storage en voert die vervolgens uit.<br>Bij fatsoenlijke instellingen van je werkstation wordt dat niet toegestaan, en daar moeten dan uitzonderingen op worden gemaakt voor Webex, wat het systeem als geheel onveiliger maakt. Met name risico voor allerlei ongewenste RAT en ander malware.</p></div><p>Je zal toch wel begrijpen dat er geen executable files van internet gedownload en geinstalleerd worden.<br>Maar nee, gelijk een oordeel vellen over een zelfverzonnen situatie bij de overheid die totaal niet klopt.</p></div>\n              <div id=\"posting857609\"><div><p><i>Door Anoniem:</i></p><div><p><i>Door Anoniem:</i> \"De Rijksoverheid heeft aanbevolen veiligheidsinstellingen en werkt veelal niet met de cloudversie, maar met de clientversie van Webex\"</p><p>Oh maar dat is nog erger, want die download bij opstarten executable files van internet naar user-writable storage en voert die vervolgens uit.<br>Bij fatsoenlijke instellingen van je werkstation wordt dat niet toegestaan, en daar moeten dan uitzonderingen op worden gemaakt voor Webex, wat het systeem als geheel onveiliger maakt. Met name risico voor allerlei ongewenste RAT en ander malware.</p></div><p>Je zal toch wel begrijpen dat er geen executable files van internet gedownload en geinstalleerd worden.<br>Maar nee, gelijk een oordeel vellen over een zelfverzonnen situatie bij de overheid die totaal niet klopt.</p></div><p>Je kent Webex kennelijk niet!<br>Dit is een programma wat je wel kunt installeren op een computer, maar als je het dan opstart download het meteen weer extra code en die voert het dan uit.<br>Dus als je gebruikers helemaal verbiedt om code te downloaden en uit te voeren dan werkt de Webex client niet!<br>(wel de webversie)<br>Dit is geen zelfverzonnen situatie hoor, dit is gewoon eigen ervaring.</p></div>\n              <div id=\"posting857703\">\n                    <p>Fijn dat de rijksoverheid, ministereis op eigen houtje, allemaal Microsoft teams aan het implementeren zijn waarbij Microsoft gewoon de master key heeft.<br>Bij Webex kun je, als je dat wil en instelt, tenminste gewoon de meeting in end2end encryptie modus zetten en dan ook nog de sleutels zelf beheren zodat Cisco helemaal niets meer kan.</p>\n                  </div>\n              <div id=\"posting857704\"><div><p><i>Door Anoniem:</i></p><div><p><i>Door Anoniem:</i></p><div><p><i>Door Anoniem:</i> \"De Rijksoverheid heeft aanbevolen veiligheidsinstellingen en werkt veelal niet met de cloudversie, maar met de clientversie van Webex\"</p><p>Oh maar dat is nog erger, want die download bij opstarten executable files van internet naar user-writable storage en voert die vervolgens uit.<br>Bij fatsoenlijke instellingen van je werkstation wordt dat niet toegestaan, en daar moeten dan uitzonderingen op worden gemaakt voor Webex, wat het systeem als geheel onveiliger maakt. Met name risico voor allerlei ongewenste RAT en ander malware.</p></div><p>Je zal toch wel begrijpen dat er geen executable files van internet gedownload en geinstalleerd worden.<br>Maar nee, gelijk een oordeel vellen over een zelfverzonnen situatie bij de overheid die totaal niet klopt.</p></div><p>Je kent Webex kennelijk niet!<br>Dit is een programma wat je wel kunt installeren op een computer, maar als je het dan opstart download het meteen weer extra code en die voert het dan uit.<br>Dus als je gebruikers helemaal verbiedt om code te downloaden en uit te voeren dan werkt de Webex client niet!<br>(wel de webversie)<br>Dit is geen zelfverzonnen situatie hoor, dit is gewoon eigen ervaring.</p></div><p>De web versie download ook een plugin voor in je browser, anders werkt het niet.<br>Overigens zijn ze die web versie aan het uitfaseren en als je echt meeting security wil (end2end encryptie) dan werkt de web versie per definitie niet en de Linux versie ook niet overigens.<br>Rijksvideobellen heeft die optie echter niet by default aan staan.<br>Daarnaast kun je meetings beperken tot alleen gebruikers die ingelogt zijn en zelfs alleen tot jouw organisatie behoren. Veel succes met een url enumieration.</p></div>\n              <div id=\"posting857795\"><div><p><i>Door Anoniem:</i></p><div><p><i>Door Anoniem:</i></p><div><p><i>Door Anoniem:</i> \"De Rijksoverheid heeft aanbevolen veiligheidsinstellingen en werkt veelal niet met de cloudversie, maar met de clientversie van Webex\"</p><p>Oh maar dat is nog erger, want die download bij opstarten executable files van internet naar user-writable storage en voert die vervolgens uit.<br>Bij fatsoenlijke instellingen van je werkstation wordt dat niet toegestaan, en daar moeten dan uitzonderingen op worden gemaakt voor Webex, wat het systeem als geheel onveiliger maakt. Met name risico voor allerlei ongewenste RAT en ander malware.</p></div><p>Je zal toch wel begrijpen dat er geen executable files van internet gedownload en geinstalleerd worden.<br>Maar nee, gelijk een oordeel vellen over een zelfverzonnen situatie bij de overheid die totaal niet klopt.</p></div><p>Je kent Webex kennelijk niet!<br>Dit is een programma wat je wel kunt installeren op een computer, maar als je het dan opstart download het meteen weer extra code en die voert het dan uit.<br>Dus als je gebruikers helemaal verbiedt om code te downloaden en uit te voeren dan werkt de Webex client niet!<br>(wel de webversie)<br>Dit is geen zelfverzonnen situatie hoor, dit is gewoon eigen ervaring.</p></div><p>Ik mag dan niet alles over Webex weten, maar mijn ervaring is totaal anders.<br>Ik heb 4 jaar geleden bij de overheid gewerkt voor een half jaar durend project en<br>gezien dat de laptops waar men mee werkt al voorzien van de software die nodig is.<br>Webex is al voorgeinstalleerd, want iedereen gebruikt dat.  Dus geen extra code die opgehaald wordt van internet.<br>Updates worden geregeld via 1 of ander software-management programma.<br>Toegang internet op basis van whitelist.<br>Rijksoverheid is groot, dus mogelijk verschillende werkwijzes, beheer e.d.</p></div>\n            </div>\n            \n            <div>\n              <p><a href=\"https://www.security.nl/glitch/javascript\">Ondersteunde bbcodes</a></p><div>\n                <div>\n                  <p>Bold: [b]bold text[/b]</p>\n                  <p>Italic: [i]italic text[/i]</p>\n                  <p>Underline: [u]underlined text[/u]</p>\n                  <p>Quote: [quote]quoted text[/quote]</p>\n                </div>\n                <div>\n                  <p>URL: [url]https://www.security.nl[/url]</p>\n                  <p>Config: [config]config text[/config]</p>\n                  <p>Code: [code]code text[/code]</p>\n                </div>\n              </div>\n            </div>\n            <div>\n              <p>Je bent niet <a href=\"https://www.security.nl/glitch/javascript\">ingelogd</a> en reageert \"<b>Anoniem</b>\". Dit betekent dat Security.NL geen \n\t\t\t\t\t\t\t\t\t\t\taccountgegevens (e-mailadres en alias) opslaat voor deze reactie. Je reactie wordt <b>niet direct geplaatst</b> maar eerst gemodereerd. Als je \n\t\t\t\t\t\t\t\t\t\t\tnog geen account hebt kun je <a href=\"https://www.security.nl/glitch/javascript\">hier direct een account aanmaken</a>. Wanneer je Anoniem reageert \n\t\t\t\t\t\t\t\t\t\t\tmoet je <b>altijd</b> een captchacode opgeven.</p>\n              \n              \n            </div>\n          </div></div>","textContent":"\n            \n                  \n                    \n                  Szabó: rijksoverheid heeft geen geschikt alternatief voor Cisco Webex\n                  \n                  De Rijksoverheid heeft geen geschikt alternatief voor Cisco Webex, zo heeft staatssecretaris Zsolt Szabó voor Digitalisering laten weten op vragen uit de Tweede Kamer. PVV, Nieuw Sociaal Contract (NSC) en de VVD wilden opheldering over het recente datalek bij de videovergaderingsdienst, waardoor metadata van overheidsvergaderingen voor onbevoegden toegankelijk was. Ook werd er gevraagd naar een opensource-alternatief voor Webex en de manier waarop Cisco met kwetsbaarheden en bugmeldingen omgaat.\n\nVolgens de staatssecretaris werd het datalek bij Webex veroorzaakt doordat er gebruik werd gemaakt van voorspelbare url's. \"Dit betrof geen configuratiefout van de Rijksvideodienst (Belastingdienst). De inrichting is gecheckt in samenwerking met CIO Rijk en de AIVD/NBV. Hiervoor is onder andere een BSPA1 en DPIA2 uitgevoerd. Wel kon er via enumeratie, door een voorspelbare logische volgordelijkheid in de unieke internetadressen van websites (URL’s genoemd), metadata van andere vergaderingen worden ingezien door ongeautoriseerde gebruikers.\"\n\nCisco heeft laten weten dat dit mogelijk was door kwetsbaarheden in specifiek de Cloud-applicaties van Cisco Webex meetings. \"De Rijksoverheid heeft aanbevolen veiligheidsinstellingen en werkt veelal niet met de\ncloudversie, maar met de clientversie van Webex\", voegt Szabó toe. Het bleek ook mogelijk dat  ongeautoriseerde gebruikers onder bepaalde voorwaarden vertrouwelijke videovergaderingen hebben kunnen bijwonen. Cisco\nondersteunt namelijk de mogelijkheid in te bellen via het Public Switched Telephone Network op Cisco Webex Meetings. In Nederland zijn echter geen gevallen hiervan bekend, aldus de staatssecretaris.\n\nOverleg met Cisco over CVD-beleid\nPVV-Kamerlid Valize, NSC-Kamerlid Six Dijkstra en VVD-Kamerlid Rajkowski hadden ook vragen gesteld over het ‘coordinated vulnerability disclosure’ (CVD)-beleid van Cisco. Via dergelijk beleid geven organisaties aan hoe ze met meldingen van kwetsbaarheden omgaan. \"Cisco heeft ervoor gekozen om in dit geval een andere procedure dan de coordinated vulnerability disclosure (CVD) procedure te volgen en geen kenmerken toe te kennen aan de kwetsbaarheden\", laat Szabó weten. \"Naar aanleiding van het incident wordt op korte termijn overleg met Cisco gevoerd om Cisco’s beleid en processen ten aanzien van mogelijke toekomstig geconstateerde kwetsbaarheden/incidenten aan te passen.\"\n\nAlternatief\nAls laatste hadden de Kamerleden gevraagd of de staatssecretaris bereid is om een opensource-alternatief voor Webex te overwegen. \"De selectie van een leverancier voor het rijksbreed videoconferencing platform heeft middels een openbare aanbesteding plaatsgevonden. Geen van de inschrijvende partijen had een open source oplossing aangeboden\", antwoordt Szabó. \"Uiteraard houden wij ons graag op de hoogte van de ontwikkelingen in de markt, maar we zien dat wat betreft de schaalgrootte en de complexiteit van de organisatie van de rijksoverheid er op dit moment geen gelijkwaardige alternatieven beschikbaar zijn.\"\n                \n            \n            \n            \n              \n              \"De Rijksoverheid heeft aanbevolen veiligheidsinstellingen en werkt veelal niet met de cloudversie, maar met de clientversie van Webex\"Oh maar dat is nog erger, want die download bij opstarten executable files van internet naar user-writable storage en voert die vervolgens uit.Bij fatsoenlijke instellingen van je werkstation wordt dat niet toegestaan, en daar moeten dan uitzonderingen op worden gemaakt voor Webex, wat het systeem als geheel onveiliger maakt. Met name risico voor allerlei ongewenste RAT en ander malware.\n              \n                    Cisco heeft stnadaard backdoors / fixed usernames in hard en software. Verplicht door NSA.Antwoord Cisco bij bevinding: wij mogen hier niets over zeggen.\n                  \n              Door Anoniem: \"De Rijksoverheid heeft aanbevolen veiligheidsinstellingen en werkt veelal niet met de cloudversie, maar met de clientversie van Webex\"Oh maar dat is nog erger, want die download bij opstarten executable files van internet naar user-writable storage en voert die vervolgens uit.Bij fatsoenlijke instellingen van je werkstation wordt dat niet toegestaan, en daar moeten dan uitzonderingen op worden gemaakt voor Webex, wat het systeem als geheel onveiliger maakt. Met name risico voor allerlei ongewenste RAT en ander malware.Je zal toch wel begrijpen dat er geen executable files van internet gedownload en geinstalleerd worden.Maar nee, gelijk een oordeel vellen over een zelfverzonnen situatie bij de overheid die totaal niet klopt.\n              Door Anoniem:Door Anoniem: \"De Rijksoverheid heeft aanbevolen veiligheidsinstellingen en werkt veelal niet met de cloudversie, maar met de clientversie van Webex\"Oh maar dat is nog erger, want die download bij opstarten executable files van internet naar user-writable storage en voert die vervolgens uit.Bij fatsoenlijke instellingen van je werkstation wordt dat niet toegestaan, en daar moeten dan uitzonderingen op worden gemaakt voor Webex, wat het systeem als geheel onveiliger maakt. Met name risico voor allerlei ongewenste RAT en ander malware.Je zal toch wel begrijpen dat er geen executable files van internet gedownload en geinstalleerd worden.Maar nee, gelijk een oordeel vellen over een zelfverzonnen situatie bij de overheid die totaal niet klopt.Je kent Webex kennelijk niet!Dit is een programma wat je wel kunt installeren op een computer, maar als je het dan opstart download het meteen weer extra code en die voert het dan uit.Dus als je gebruikers helemaal verbiedt om code te downloaden en uit te voeren dan werkt de Webex client niet!(wel de webversie)Dit is geen zelfverzonnen situatie hoor, dit is gewoon eigen ervaring.\n              \n                    Fijn dat de rijksoverheid, ministereis op eigen houtje, allemaal Microsoft teams aan het implementeren zijn waarbij Microsoft gewoon de master key heeft.Bij Webex kun je, als je dat wil en instelt, tenminste gewoon de meeting in end2end encryptie modus zetten en dan ook nog de sleutels zelf beheren zodat Cisco helemaal niets meer kan.\n                  \n              Door Anoniem:Door Anoniem:Door Anoniem: \"De Rijksoverheid heeft aanbevolen veiligheidsinstellingen en werkt veelal niet met de cloudversie, maar met de clientversie van Webex\"Oh maar dat is nog erger, want die download bij opstarten executable files van internet naar user-writable storage en voert die vervolgens uit.Bij fatsoenlijke instellingen van je werkstation wordt dat niet toegestaan, en daar moeten dan uitzonderingen op worden gemaakt voor Webex, wat het systeem als geheel onveiliger maakt. Met name risico voor allerlei ongewenste RAT en ander malware.Je zal toch wel begrijpen dat er geen executable files van internet gedownload en geinstalleerd worden.Maar nee, gelijk een oordeel vellen over een zelfverzonnen situatie bij de overheid die totaal niet klopt.Je kent Webex kennelijk niet!Dit is een programma wat je wel kunt installeren op een computer, maar als je het dan opstart download het meteen weer extra code en die voert het dan uit.Dus als je gebruikers helemaal verbiedt om code te downloaden en uit te voeren dan werkt de Webex client niet!(wel de webversie)Dit is geen zelfverzonnen situatie hoor, dit is gewoon eigen ervaring.De web versie download ook een plugin voor in je browser, anders werkt het niet.Overigens zijn ze die web versie aan het uitfaseren en als je echt meeting security wil (end2end encryptie) dan werkt de web versie per definitie niet en de Linux versie ook niet overigens.Rijksvideobellen heeft die optie echter niet by default aan staan.Daarnaast kun je meetings beperken tot alleen gebruikers die ingelogt zijn en zelfs alleen tot jouw organisatie behoren. Veel succes met een url enumieration.\n              Door Anoniem:Door Anoniem:Door Anoniem: \"De Rijksoverheid heeft aanbevolen veiligheidsinstellingen en werkt veelal niet met de cloudversie, maar met de clientversie van Webex\"Oh maar dat is nog erger, want die download bij opstarten executable files van internet naar user-writable storage en voert die vervolgens uit.Bij fatsoenlijke instellingen van je werkstation wordt dat niet toegestaan, en daar moeten dan uitzonderingen op worden gemaakt voor Webex, wat het systeem als geheel onveiliger maakt. Met name risico voor allerlei ongewenste RAT en ander malware.Je zal toch wel begrijpen dat er geen executable files van internet gedownload en geinstalleerd worden.Maar nee, gelijk een oordeel vellen over een zelfverzonnen situatie bij de overheid die totaal niet klopt.Je kent Webex kennelijk niet!Dit is een programma wat je wel kunt installeren op een computer, maar als je het dan opstart download het meteen weer extra code en die voert het dan uit.Dus als je gebruikers helemaal verbiedt om code te downloaden en uit te voeren dan werkt de Webex client niet!(wel de webversie)Dit is geen zelfverzonnen situatie hoor, dit is gewoon eigen ervaring.Ik mag dan niet alles over Webex weten, maar mijn ervaring is totaal anders.Ik heb 4 jaar geleden bij de overheid gewerkt voor een half jaar durend project engezien dat de laptops waar men mee werkt al voorzien van de software die nodig is.Webex is al voorgeinstalleerd, want iedereen gebruikt dat.  Dus geen extra code die opgehaald wordt van internet.Updates worden geregeld via 1 of ander software-management programma.Toegang internet op basis van whitelist.Rijksoverheid is groot, dus mogelijk verschillende werkwijzes, beheer e.d.\n            \n            \n            \n              Ondersteunde bbcodes\n                \n                  Bold: [b]bold text[/b]\n                  Italic: [i]italic text[/i]\n                  Underline: [u]underlined text[/u]\n                  Quote: [quote]quoted text[/quote]\n                \n                \n                  URL: [url]https://www.security.nl[/url]\n                  Config: [config]config text[/config]\n                  Code: [code]code text[/code]\n                \n              \n            \n            \n              Je bent niet ingelogd en reageert \"Anoniem\". Dit betekent dat Security.NL geen \n\t\t\t\t\t\t\t\t\t\t\taccountgegevens (e-mailadres en alias) opslaat voor deze reactie. Je reactie wordt niet direct geplaatst maar eerst gemodereerd. Als je \n\t\t\t\t\t\t\t\t\t\t\tnog geen account hebt kun je hier direct een account aanmaken. Wanneer je Anoniem reageert \n\t\t\t\t\t\t\t\t\t\t\tmoet je altijd een captchacode opgeven.\n              \n              \n            \n          ","length":10682,"excerpt":"","siteName":null}