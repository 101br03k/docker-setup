{"title":"","byline":null,"dir":null,"lang":null,"content":"<div id=\"readability-page-1\" class=\"page\"><div>\n            <div id=\"posting862493\">\n                  <p><a href=\"#replies\">\n                    <img alt=\"image\" src=\"https://www.security.nl/image/view/21638/small/detail.png\">\n                  </a></p><h2>Apple wil maximale levensduur voor tls-certificaten van 45 dagen</h2>\n                  \n                  <div><p>Als het aan Apple ligt zijn tls-certificaten straks nog maar maximaal <a rel=\"noopener noreferrer\" href=\"https://www.sectigo.com/resource-library/apple-now-joins-google-in-push-to-shorten-digital-certificate-lifespans\">45 dagen geldig</a>, in plaats van de huidige 398 dagen. Dat blijkt uit een <a rel=\"noopener noreferrer\" href=\"https://github.com/cabforum/servercert/pull/553\">voorstel</a> van Apple. Het inkorten van de datum zou tussen september 2025 en september 2027 moeten plaatsvinden, waarbij de levensduur gefaseerd wordt ingekort. In september 2025 wordt gestart met tweehonderd dagen, gevolgd door honderd dagen een jaar later. Vanaf september 2027 zouden certificaten dan nog maar 45 dagen geldig moeten zijn.</p>\n\n<p>Een Apple-medewerker deed het voorstel tijdens overleg van het Certification Authority Browser Forum (CA/B Forum). Het CA/Browser Forum is een consortium van certificate authorities en ontwikkelaars van browsers, besturingssystemen en andere PKI-applicaties dat zich bezighoudt met het opstellen van regels voor certificaten en certificaatautoriteiten. Een aantal jaar geleden nam het consortium de beslissing om de geldigheid van certificaten in te korten tot <a rel=\"noopener noreferrer\" href=\"https://www.security.nl/posting/669368/Tls-certificaten+vanaf+1+september+maximaal+398+dagen+geldig\">398 dagen</a>.</p>\n\n<p>Volgens voorstanders van een kortere levensduur van certificaten heeft dit allerlei veiligheidsvoordelen. In het geval van problemen met uitgegeven certificaten zullen die namelijk veel sneller verlopen dan nu het geval is. Tegenstanders stellen dat vooral wanneer het niet mogelijk is om certificaten automatisch te vervangen de kortere levensduur voor allerlei problemen zorgt. De plannen van Apple zorgden voor honderden reacties op <a rel=\"noopener noreferrer\" href=\"https://news.ycombinator.com/item?id=41845885\">Hacker News</a> en <a rel=\"noopener noreferrer\" href=\"https://www.reddit.com/r/sysadmin/comments/1g3dm82/ssl_certificate_lifetimes_are_going_down_dates/\">Reddit</a>. Het CA/B Forum zal waarschijnlijk ergens in de komende maanden over het voorstel stemmen.</p></div>\n                </div>\n            \n            \n            <div>\n              <div id=\"posting862498\"><p>Slaat nergens op dit gaat werkelijk niks oplossen.<br>Zorg voor betere revoke mogelijkheden en plan audit momenten in als dat al niet gebeurt.</p><p>De gene die geen ruk geven om veiligheid zullen hier ook niks van aantrekken terwijl de gene die wel omgeven het werk enkel lastiger gemaakt wordt en het feitelijk niks oplevert.</p></div>\n              <div id=\"posting862502\"><p>Waarom niet beperken tot 45 uur of 45 minuten of nóg beter: 45 seconden!</p><p>Misschien kunnen we naar een situatie waarbij we een certificaat gaan aanvragen en installeren voor elke bezoeker, duurt het even wat langer voor de site op je scherm staat maar dan is het wel echt goed veilig hoor.</p></div>\n              <div id=\"posting862503\">\n                    <p>De A in CIA zal hiermee sterk onder druk komen te staan. Of dat nu een verbetering is? En waarom wordt dit gedaan: worden de asymetrische encryptie algoritmes massaal gekraakt door quantum computers op dit moment? En als dat zo is, dan lost dit toch niets op? Richt je eerder op het correct uitgeven van dit soort certificaten zodat er meer zekerheid is met wie je contact hebt, dat is volgens mij een groter issue dan de gebruikte encryptie.</p>\n                  </div>\n              <div id=\"posting862518\"><p>Terwijl internetters steeds vaker <i>niet</i> anoniem mogen zijn op internet (*), mogen eigenaren van websites dat wel.</p><p>Hier ziet u voorbeelden van domeinnamen van veelal anonieme dropshippers wiens webshops binnenkort live gaan (en vaak veel korter dan 45 dagen bestaan): <a rel=\"noopener noreferrer\" href=\"https://www.virustotal.com/gui/ip-address/23.227.38.66/relations\">https://www.virustotal.com/gui/ip-address/23.227.38.66/relations</a> (zie ook <a rel=\"noopener noreferrer\" href=\"https://pointer.kro-ncrv.nl/dropshippers-betrouwbare-juwelenhuizen-plastic-nepsieraden-china-online-misleiding\">https://pointer.kro-ncrv.nl/dropshippers-betrouwbare-juwelenhuizen-plastic-nepsieraden-china-online-misleiding</a>).</p><p>Een voorbeeld, sinds enkele dagen live: <b>https://danour.nl</b>. Lovende reviews op Trustpilot (aldus Danour <b><i>zélf</i></b>), maar zojuist nog onvindbaar op <a rel=\"noopener noreferrer\" href=\"https://nl.trustpilot.com/review/danour.nl\">https://nl.trustpilot.com/review/danour.nl</a>. Voorheen bekend als <b>https://shoppingfusion.nl</b>. En dit zijn nog relatief \"brave\" partijen (zo kan het ook: <a rel=\"noopener noreferrer\" href=\"https://www.virustotal.com/gui/ip-address/213.226.123.47/relations\">https://www.virustotal.com/gui/ip-address/213.226.123.47/relations</a>).</p><p>Zomaar twee voorbeelden van krankzinnige anonieme domeinnamen die weer worden witgewassen bij parkeerders: <a rel=\"noopener noreferrer\" href=\"https://crt.sh/?q=com-id20341.info\">https://crt.sh/?q=com-id20341.info</a> en <a rel=\"noopener noreferrer\" href=\"https://crt.sh/?q=confirms329922.com\">https://crt.sh/?q=confirms329922.com</a>.</p><p>(*) Voorbeeld, uit <a rel=\"noopener noreferrer\" href=\"https://youtube.com/watch?v=3oqu5WqmS5Y\">https://youtube.com/watch?v=3oqu5WqmS5Y</a> (\"Bar Laat\" van dinsdagavond):</p><p><b><b>Sign in to confirm your age</b><p>This video may be inappropriate for some users.</p></b></p><p>Zie <a rel=\"noopener noreferrer\" href=\"https://infosec.exchange/@ErikvanStraten/113323164774075780\">https://infosec.exchange/@ErikvanStraten/113323164774075780</a> (en followup) waarom.</p><p>De uitzending is overigens gewoon (zonder inloggen) te bekijken in <a rel=\"noopener noreferrer\" href=\"https://npo.nl/start/serie/bar-laat/seizoen-1/bar-laat_31/afspelen\">https://npo.nl/start/serie/bar-laat/seizoen-1/bar-laat_31/afspelen</a>, het -vermoedelijk- voor jongeren ongeschikte deel vanaf 27:05.</p></div>\n            </div>\n            \n            <div>\n              <p><a href=\"https://www.security.nl/glitch/javascript\">Ondersteunde bbcodes</a></p><div>\n                <div>\n                  <p>Bold: [b]bold text[/b]</p>\n                  <p>Italic: [i]italic text[/i]</p>\n                  <p>Underline: [u]underlined text[/u]</p>\n                  <p>Quote: [quote]quoted text[/quote]</p>\n                </div>\n                <div>\n                  <p>URL: [url]https://www.security.nl[/url]</p>\n                  <p>Config: [config]config text[/config]</p>\n                  <p>Code: [code]code text[/code]</p>\n                </div>\n              </div>\n            </div>\n            <div>\n              <p>Je bent niet <a href=\"https://www.security.nl/glitch/javascript\">ingelogd</a> en reageert \"<b>Anoniem</b>\". Dit betekent dat Security.NL geen \n\t\t\t\t\t\t\t\t\t\t\taccountgegevens (e-mailadres en alias) opslaat voor deze reactie. Je reactie wordt <b>niet direct geplaatst</b> maar eerst gemodereerd. Als je \n\t\t\t\t\t\t\t\t\t\t\tnog geen account hebt kun je <a href=\"https://www.security.nl/glitch/javascript\">hier direct een account aanmaken</a>. Wanneer je Anoniem reageert \n\t\t\t\t\t\t\t\t\t\t\tmoet je <b>altijd</b> een captchacode opgeven.</p>\n              \n              \n            </div>\n          </div></div>","textContent":"\n            \n                  \n                    \n                  Apple wil maximale levensduur voor tls-certificaten van 45 dagen\n                  \n                  Als het aan Apple ligt zijn tls-certificaten straks nog maar maximaal 45 dagen geldig, in plaats van de huidige 398 dagen. Dat blijkt uit een voorstel van Apple. Het inkorten van de datum zou tussen september 2025 en september 2027 moeten plaatsvinden, waarbij de levensduur gefaseerd wordt ingekort. In september 2025 wordt gestart met tweehonderd dagen, gevolgd door honderd dagen een jaar later. Vanaf september 2027 zouden certificaten dan nog maar 45 dagen geldig moeten zijn.\n\nEen Apple-medewerker deed het voorstel tijdens overleg van het Certification Authority Browser Forum (CA/B Forum). Het CA/Browser Forum is een consortium van certificate authorities en ontwikkelaars van browsers, besturingssystemen en andere PKI-applicaties dat zich bezighoudt met het opstellen van regels voor certificaten en certificaatautoriteiten. Een aantal jaar geleden nam het consortium de beslissing om de geldigheid van certificaten in te korten tot 398 dagen.\n\nVolgens voorstanders van een kortere levensduur van certificaten heeft dit allerlei veiligheidsvoordelen. In het geval van problemen met uitgegeven certificaten zullen die namelijk veel sneller verlopen dan nu het geval is. Tegenstanders stellen dat vooral wanneer het niet mogelijk is om certificaten automatisch te vervangen de kortere levensduur voor allerlei problemen zorgt. De plannen van Apple zorgden voor honderden reacties op Hacker News en Reddit. Het CA/B Forum zal waarschijnlijk ergens in de komende maanden over het voorstel stemmen.\n                \n            \n            \n            \n              Slaat nergens op dit gaat werkelijk niks oplossen.Zorg voor betere revoke mogelijkheden en plan audit momenten in als dat al niet gebeurt.De gene die geen ruk geven om veiligheid zullen hier ook niks van aantrekken terwijl de gene die wel omgeven het werk enkel lastiger gemaakt wordt en het feitelijk niks oplevert.\n              Waarom niet beperken tot 45 uur of 45 minuten of nóg beter: 45 seconden!Misschien kunnen we naar een situatie waarbij we een certificaat gaan aanvragen en installeren voor elke bezoeker, duurt het even wat langer voor de site op je scherm staat maar dan is het wel echt goed veilig hoor.\n              \n                    De A in CIA zal hiermee sterk onder druk komen te staan. Of dat nu een verbetering is? En waarom wordt dit gedaan: worden de asymetrische encryptie algoritmes massaal gekraakt door quantum computers op dit moment? En als dat zo is, dan lost dit toch niets op? Richt je eerder op het correct uitgeven van dit soort certificaten zodat er meer zekerheid is met wie je contact hebt, dat is volgens mij een groter issue dan de gebruikte encryptie.\n                  \n              Terwijl internetters steeds vaker niet anoniem mogen zijn op internet (*), mogen eigenaren van websites dat wel.Hier ziet u voorbeelden van domeinnamen van veelal anonieme dropshippers wiens webshops binnenkort live gaan (en vaak veel korter dan 45 dagen bestaan): https://www.virustotal.com/gui/ip-address/23.227.38.66/relations (zie ook https://pointer.kro-ncrv.nl/dropshippers-betrouwbare-juwelenhuizen-plastic-nepsieraden-china-online-misleiding).Een voorbeeld, sinds enkele dagen live: https://danour.nl. Lovende reviews op Trustpilot (aldus Danour zélf), maar zojuist nog onvindbaar op https://nl.trustpilot.com/review/danour.nl. Voorheen bekend als https://shoppingfusion.nl. En dit zijn nog relatief \"brave\" partijen (zo kan het ook: https://www.virustotal.com/gui/ip-address/213.226.123.47/relations).Zomaar twee voorbeelden van krankzinnige anonieme domeinnamen die weer worden witgewassen bij parkeerders: https://crt.sh/?q=com-id20341.info en https://crt.sh/?q=confirms329922.com.(*) Voorbeeld, uit https://youtube.com/watch?v=3oqu5WqmS5Y (\"Bar Laat\" van dinsdagavond):Sign in to confirm your ageThis video may be inappropriate for some users.Zie https://infosec.exchange/@ErikvanStraten/113323164774075780 (en followup) waarom.De uitzending is overigens gewoon (zonder inloggen) te bekijken in https://npo.nl/start/serie/bar-laat/seizoen-1/bar-laat_31/afspelen, het -vermoedelijk- voor jongeren ongeschikte deel vanaf 27:05.\n            \n            \n            \n              Ondersteunde bbcodes\n                \n                  Bold: [b]bold text[/b]\n                  Italic: [i]italic text[/i]\n                  Underline: [u]underlined text[/u]\n                  Quote: [quote]quoted text[/quote]\n                \n                \n                  URL: [url]https://www.security.nl[/url]\n                  Config: [config]config text[/config]\n                  Code: [code]code text[/code]\n                \n              \n            \n            \n              Je bent niet ingelogd en reageert \"Anoniem\". Dit betekent dat Security.NL geen \n\t\t\t\t\t\t\t\t\t\t\taccountgegevens (e-mailadres en alias) opslaat voor deze reactie. Je reactie wordt niet direct geplaatst maar eerst gemodereerd. Als je \n\t\t\t\t\t\t\t\t\t\t\tnog geen account hebt kun je hier direct een account aanmaken. Wanneer je Anoniem reageert \n\t\t\t\t\t\t\t\t\t\t\tmoet je altijd een captchacode opgeven.\n              \n              \n            \n          ","length":5299,"excerpt":"","siteName":null}