{"title":"Snelheid benzinepomp omlaag: ‘Zo kunnen mensen wennen aan laadpaal’","byline":null,"dir":null,"lang":null,"content":"<div id=\"readability-page-1\" class=\"page\"><div>\n                        \n<p><em>Nadat zijn zelfbedachte slogan ‘laad maar’ toch niet zoveel waard bleek bij autofabrikanten, heeft onze vaste correspondent Cas Pedaal zich maar weer vastgebeten in zijn wekelijkse artikel. Zoals altijd zijn zijn beweringen gecontroleerd en voor de volle 1,00 procent waar bevonden. </em></p>\n\n\n\n<p>Zelfs als elektrische auto’s morgen plotseling razendsnel kunnen laden, dan moet het elektriciteitsnetwerk ook alle vraag aankunnen. Voorlopig zullen EV’s dus een tijdje aan de laadpaal blijven staan, en dit weten de instanties ook. Daarom ligt er nu een nieuw wetsvoorstel klaar waarbij benzinestations verplicht de snelheid waarmee zij brandstof pompen omlaag moeten brengen. </p>\n\n\n\n<p>‘We weten dat voor 69 procent van de automobilisten de snelheid en het gemak waarmee je een brandstofauto voltankt één van de grootste argumenten is om te blijven rijden op benzine of diesel. Dit argument willen we nu wegnemen en tegelijkertijd mensen laten wennen aan tragere laadsnelheden’, zo zegt Greet Rezet, die is ingeschakeld als onpartijdige adviseur. </p>\n\n\n\n<p>Behalve de snelheid is het grote verschil tussen het opladen van een EV en het voltanken van een brandstofauto dat je bij de laatste het vulpistool moet blijven vasthouden. Het is eigenlijk vreemd dat dat bij het tanken wel moet, maar bij het laden niet. Daarom is er een tweede verplichting opgenomen in het wetsvoorstel: laadpalen worden ook uitgerust met een vulpistool en EV-rijders moeten ook verplicht de stekker blijven vasthouden. Wel zo eerlijk. </p>\n\n\n\n<p><em>Meer <a rel=\"noreferrer noopener\" href=\"https://topgear.nl/tag/satire/\">satire</a> lezen?</em></p>\n\n\n                                            </div></div>","textContent":"\n                        \nNadat zijn zelfbedachte slogan ‘laad maar’ toch niet zoveel waard bleek bij autofabrikanten, heeft onze vaste correspondent Cas Pedaal zich maar weer vastgebeten in zijn wekelijkse artikel. Zoals altijd zijn zijn beweringen gecontroleerd en voor de volle 1,00 procent waar bevonden. \n\n\n\nZelfs als elektrische auto’s morgen plotseling razendsnel kunnen laden, dan moet het elektriciteitsnetwerk ook alle vraag aankunnen. Voorlopig zullen EV’s dus een tijdje aan de laadpaal blijven staan, en dit weten de instanties ook. Daarom ligt er nu een nieuw wetsvoorstel klaar waarbij benzinestations verplicht de snelheid waarmee zij brandstof pompen omlaag moeten brengen. \n\n\n\n‘We weten dat voor 69 procent van de automobilisten de snelheid en het gemak waarmee je een brandstofauto voltankt één van de grootste argumenten is om te blijven rijden op benzine of diesel. Dit argument willen we nu wegnemen en tegelijkertijd mensen laten wennen aan tragere laadsnelheden’, zo zegt Greet Rezet, die is ingeschakeld als onpartijdige adviseur. \n\n\n\nBehalve de snelheid is het grote verschil tussen het opladen van een EV en het voltanken van een brandstofauto dat je bij de laatste het vulpistool moet blijven vasthouden. Het is eigenlijk vreemd dat dat bij het tanken wel moet, maar bij het laden niet. Daarom is er een tweede verplichting opgenomen in het wetsvoorstel: laadpalen worden ook uitgerust met een vulpistool en EV-rijders moeten ook verplicht de stekker blijven vasthouden. Wel zo eerlijk. \n\n\n\nMeer satire lezen?\n\n\n                                            ","length":1584,"excerpt":"Nadat zijn zelfbedachte slogan ‘laad maar’ toch niet zoveel waard bleek bij autofabrikanten, heeft onze vaste correspondent Cas Pedaal zich maar weer vastgebeten in zijn wekelijkse artikel. Zoals altijd zijn zijn beweringen gecontroleerd en voor de volle 1,00 procent waar bevonden.","siteName":null}