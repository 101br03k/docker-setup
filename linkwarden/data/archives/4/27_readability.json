{"title":"Discriminatie? Jaguar met V8 identificeert zich als EV, maar krijgt geen BPM-vrijstelling","byline":null,"dir":null,"lang":null,"content":"<div id=\"readability-page-1\" class=\"page\"><div>\n                        \n<p><em>Onze vaste correspondent Cas Pedaal is er deze week achter gekomen dat ‘Woke’ geen andere uitvoering is van de Mini Moke. Vastberaden om deze kennis toe te passen, is hij op pad gegaan. Zoals altijd is dit artikel secuur gecontroleerd op de feiten en voor de volle 1,00 procent waar bevonden. </em></p>\n\n\n\n<p>‘Ik merk gewoon aan alles dat mijn Jaguar F-type SVR nooit veel plezier beleefde aan het laten horen van zijn V8-motor. Hij hield de uitlaatklep altijd dicht en ik zag dat ie het liefst met zijn rug naar de muur stond geparkeerd. Zodat niemand aan de uitlaten zag dat het een benzineauto was’, vertelt Otto Maat, de eigenaar van deze Jaguar F-type openhartig. </p>\n\n\n\n<p>‘Op een gegeven moment was het mij duidelijk: mijn Jaguar met V8 identificeert zich als een elektrische auto. Maar helaas is er nog maar weinig begrip voor. Van de RDW mag ik de aanduiding op het kentekenbewijs niet aanpassen naar “elektrisch” en op parkeerplaatsen bij laadpalen is de SVR ook niet welkom. Onbegrijpelijk dat er zo weinig begrip voor is’, verzucht Maat.  </p>\n\n\n\n<p>‘Bovendien heb ik bakken BPM moeten betalen, omdat het officieel een benzineauto is met een hoge uitstoot. Maar in werkelijkheid is het gewoon een EV. En als eigenaar van een EV zou ik toch verwachten dat er in 2023 een regeling bestaat waardoor ik de BPM kan terugkrijgen’, klinkt het teleurgesteld. ‘Onlangs heb ik zijn 12-volt accu vervangen door een exemplaar met 69 procent meer ampères – ik heb ‘m nog nooit zo blij gezien.’</p>\n\n\n\n<p>Otto Maat strijdt nu samen met een kleine groep voor de rechten van alle aandrijflijnen. Zo is er bijvoorbeeld de eigenaar van een Dacia Duster Bi-Fuel, die de ene dag graag op LPG rijdt en de andere dag weer liever op benzine. Het eerste agendapunt zijn brandstofneutrale laadpalen waar alle aandrijflijnen welkom zijn. </p>\n\n\n\n<p><em>Meer <a rel=\"noreferrer noopener\" href=\"https://topgear.nl/tag/satire/\">satire</a> lezen?</em></p>\n\n\n                                            </div></div>","textContent":"\n                        \nOnze vaste correspondent Cas Pedaal is er deze week achter gekomen dat ‘Woke’ geen andere uitvoering is van de Mini Moke. Vastberaden om deze kennis toe te passen, is hij op pad gegaan. Zoals altijd is dit artikel secuur gecontroleerd op de feiten en voor de volle 1,00 procent waar bevonden. \n\n\n\n‘Ik merk gewoon aan alles dat mijn Jaguar F-type SVR nooit veel plezier beleefde aan het laten horen van zijn V8-motor. Hij hield de uitlaatklep altijd dicht en ik zag dat ie het liefst met zijn rug naar de muur stond geparkeerd. Zodat niemand aan de uitlaten zag dat het een benzineauto was’, vertelt Otto Maat, de eigenaar van deze Jaguar F-type openhartig. \n\n\n\n‘Op een gegeven moment was het mij duidelijk: mijn Jaguar met V8 identificeert zich als een elektrische auto. Maar helaas is er nog maar weinig begrip voor. Van de RDW mag ik de aanduiding op het kentekenbewijs niet aanpassen naar “elektrisch” en op parkeerplaatsen bij laadpalen is de SVR ook niet welkom. Onbegrijpelijk dat er zo weinig begrip voor is’, verzucht Maat.  \n\n\n\n‘Bovendien heb ik bakken BPM moeten betalen, omdat het officieel een benzineauto is met een hoge uitstoot. Maar in werkelijkheid is het gewoon een EV. En als eigenaar van een EV zou ik toch verwachten dat er in 2023 een regeling bestaat waardoor ik de BPM kan terugkrijgen’, klinkt het teleurgesteld. ‘Onlangs heb ik zijn 12-volt accu vervangen door een exemplaar met 69 procent meer ampères – ik heb ‘m nog nooit zo blij gezien.’\n\n\n\nOtto Maat strijdt nu samen met een kleine groep voor de rechten van alle aandrijflijnen. Zo is er bijvoorbeeld de eigenaar van een Dacia Duster Bi-Fuel, die de ene dag graag op LPG rijdt en de andere dag weer liever op benzine. Het eerste agendapunt zijn brandstofneutrale laadpalen waar alle aandrijflijnen welkom zijn. \n\n\n\nMeer satire lezen?\n\n\n                                            ","length":1887,"excerpt":"Onze vaste correspondent Cas Pedaal is er deze week achter gekomen dat ‘Woke’ geen andere uitvoering is van de Mini Moke. Vastberaden om deze kennis toe te passen, is hij op pad gegaan. Zoals altijd is dit artikel secuur gecontroleerd op de feiten en voor de volle 1,00 procent waar bevonden.","siteName":null}