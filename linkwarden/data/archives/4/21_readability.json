{"title":"Waarom hoeven Flixbus-chauffeurs eigenlijk helemaal geen rijbewijs te hebben?","byline":null,"dir":null,"lang":null,"content":"<div id=\"readability-page-1\" class=\"page\"><div>\n                        \n<p><em>Onze vaste correspondent Cas Pedaal belooft ons dat dit artikel niet is ontstaan door zijn frustratie over diverse afwijzingen om te ‘Flixbus en chillen’. Zoals altijd is dit bericht gecontroleerd op de feiten en voor de volle 1,00 procent waar bevonden.</em></p>\n\n\n\n<p>Aan de hand van de titel denk je dat dit nu een interessant uitleg-artikeltje is. Maar helaas, dit is niet <em>Willem Wever.</em> Sterker nog: Willem zit zelf niet eens meer in <em>Willem Wever. </em>Nee, we vragen het ons oprecht af: waarom mogen de Flixbus-chauffeurs de weg op zonder rijbewijs? Serieus, dat is toch de enige conclusie? Het kan niet anders dan dat Flixbus-chauffeurs een uitzondering krijgen op de rijbewijsplicht, want hoe verklaar je anders dit rijgedrag?</p>\n\n\n\n<p>Als er een touringcar te lang links blijft hangen en nét iets te snel rijdt, dan is het negen van de tien keer een groene Flixbus. De onderstaande foto is genomen door een collega aan de hand van de vraag ‘kun je een foto van maken van een Flixbus als je er eentje ziet?’. Dit was de eerste Flixbus die we tegenkwamen, en hij voldeed perfect aan het geschetste beeld (en de ontstane ophef). Je vindt nog eerder een scherpe foto van Bigfoot dan van een Flixbus op de rechterrijstrook.</p>\n\n\n\n<figure><img data-sizes=\"(max-width: 1920px) 100vw, 1920px\" data-srcset=\"https://media.1815.io/topgear/i/width=640&amp;height=360//2024/09/flixbus-a2-snelweg-nederland-onnodig-links.jpg 640w, https://media.1815.io/topgear/i/width=892&amp;height=502//2024/09/flixbus-a2-snelweg-nederland-onnodig-links.jpg 892w, https://media.1815.io/topgear/i/width=1784&amp;height=1004//2024/09/flixbus-a2-snelweg-nederland-onnodig-links.jpg 1784w, https://media.1815.io/topgear/i/width=976&amp;height=549//2024/09/flixbus-a2-snelweg-nederland-onnodig-links.jpg 976w, https://media.1815.io/topgear/i/width=1952&amp;height=1098//2024/09/flixbus-a2-snelweg-nederland-onnodig-links.jpg 1952w, https://media.1815.io/topgear/i/width=1280&amp;height=720//2024/09/flixbus-a2-snelweg-nederland-onnodig-links.jpg 1280w, https://media.1815.io/topgear/i/width=315&amp;height=177//2024/09/flixbus-a2-snelweg-nederland-onnodig-links.jpg 315w, https://media.1815.io/topgear/i/width=405&amp;height=228//2024/09/flixbus-a2-snelweg-nederland-onnodig-links.jpg 405w, https://media.1815.io/topgear/i/width=810&amp;height=456//2024/09/flixbus-a2-snelweg-nederland-onnodig-links.jpg 810w, https://media.1815.io/topgear/i/width=630&amp;height=354//2024/09/flixbus-a2-snelweg-nederland-onnodig-links.jpg 630w, https://media.1815.io/topgear/i/width=288&amp;height=162//2024/09/flixbus-a2-snelweg-nederland-onnodig-links.jpg 288w, https://media.1815.io/topgear/i/width=576&amp;height=324//2024/09/flixbus-a2-snelweg-nederland-onnodig-links.jpg 576w, https://media.1815.io/topgear/i/width=424&amp;height=239//2024/09/flixbus-a2-snelweg-nederland-onnodig-links.jpg 424w, https://media.1815.io/topgear/i/width=645&amp;height=363//2024/09/flixbus-a2-snelweg-nederland-onnodig-links.jpg 645w, https://media.1815.io/topgear/i/width=827&amp;height=465//2024/09/flixbus-a2-snelweg-nederland-onnodig-links.jpg 827w, https://media.1815.io/topgear/i/width=848&amp;height=477//2024/09/flixbus-a2-snelweg-nederland-onnodig-links.jpg 848w, https://media.1815.io/topgear/i/width=1290&amp;height=726//2024/09/flixbus-a2-snelweg-nederland-onnodig-links.jpg 1290w, https://media.1815.io/topgear/i/width=1654&amp;height=930//2024/09/flixbus-a2-snelweg-nederland-onnodig-links.jpg 1654w, https://media.1815.io/topgear/i/width=583&amp;height=328//2024/09/flixbus-a2-snelweg-nederland-onnodig-links.jpg 583w, https://media.1815.io/topgear/i/full//2024/09/flixbus-a2-snelweg-nederland-onnodig-links.jpg 1920w\" alt=\"Flixbus op de snelweg\" data-src=\"https://media.1815.io/topgear/i/width=1920&amp;height=1080/2024/09/flixbus-a2-snelweg-nederland-onnodig-links.jpg\" height=\"1080\" width=\"1920\" decoding=\"async\" src=\"data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIxOTIwIiBoZWlnaHQ9IjEwODAiIHZpZXdCb3g9IjAgMCAxOTIwIDEwODAiPjxyZWN0IHdpZHRoPSIxMDAlIiBoZWlnaHQ9IjEwMCUiIGZpbGw9IiMwZDJlM2QiLz48L3N2Zz4=\" data-lazyloaded=\"1\"></figure>\n\n\n\n<p>We willen het rijgedrag van de Flixbus-chauffeurs niet goedpraten, maar ergens snappen we het ook wel. Je zit met een bus vol onbekende mensen die liever hadden gevlogen, dus de sfeer is al niet best. Alsof een file al niet vervelend genoeg is, heb je ook nog al dat gezeur aan je hoofd. Dat je dan gefrustreerd achter het stuur zit, is wel logisch. Aan de andere kant: <a href=\"https://topgear.nl/autonieuws/onnodig-links-rijden/\">schuif lekker een rijstrook op</a>. Of wissel van baan – en dan bedoelen we niet op de snelweg.</p>\n\n\n\n<p><em>Meer <a href=\"https://topgear.nl/tag/satire/\">satire</a> lezen?</em></p>\n\n\n                                            </div></div>","textContent":"\n                        \nOnze vaste correspondent Cas Pedaal belooft ons dat dit artikel niet is ontstaan door zijn frustratie over diverse afwijzingen om te ‘Flixbus en chillen’. Zoals altijd is dit bericht gecontroleerd op de feiten en voor de volle 1,00 procent waar bevonden.\n\n\n\nAan de hand van de titel denk je dat dit nu een interessant uitleg-artikeltje is. Maar helaas, dit is niet Willem Wever. Sterker nog: Willem zit zelf niet eens meer in Willem Wever. Nee, we vragen het ons oprecht af: waarom mogen de Flixbus-chauffeurs de weg op zonder rijbewijs? Serieus, dat is toch de enige conclusie? Het kan niet anders dan dat Flixbus-chauffeurs een uitzondering krijgen op de rijbewijsplicht, want hoe verklaar je anders dit rijgedrag?\n\n\n\nAls er een touringcar te lang links blijft hangen en nét iets te snel rijdt, dan is het negen van de tien keer een groene Flixbus. De onderstaande foto is genomen door een collega aan de hand van de vraag ‘kun je een foto van maken van een Flixbus als je er eentje ziet?’. Dit was de eerste Flixbus die we tegenkwamen, en hij voldeed perfect aan het geschetste beeld (en de ontstane ophef). Je vindt nog eerder een scherpe foto van Bigfoot dan van een Flixbus op de rechterrijstrook.\n\n\n\n\n\n\n\nWe willen het rijgedrag van de Flixbus-chauffeurs niet goedpraten, maar ergens snappen we het ook wel. Je zit met een bus vol onbekende mensen die liever hadden gevlogen, dus de sfeer is al niet best. Alsof een file al niet vervelend genoeg is, heb je ook nog al dat gezeur aan je hoofd. Dat je dan gefrustreerd achter het stuur zit, is wel logisch. Aan de andere kant: schuif lekker een rijstrook op. Of wissel van baan – en dan bedoelen we niet op de snelweg.\n\n\n\nMeer satire lezen?\n\n\n                                            ","length":1767,"excerpt":"Onze vaste correspondent Cas Pedaal belooft ons dat dit artikel niet is ontstaan door zijn frustratie over diverse afwijzingen om te ‘Flixbus en chillen’. Zoals altijd is dit bericht gecontroleerd op de feiten en voor de volle 1,00 procent waar bevonden.","siteName":null}