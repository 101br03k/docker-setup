{"title":"Haha: Dealer verkoopt busje met ‘lichte achterschade’","byline":null,"dir":null,"lang":null,"content":"<div id=\"readability-page-1\" class=\"page\"><div>\n                        \n<p>Zou je het deze dealer vragen, dan heeft Ajax afgelopen zondag slechts ‘een beetje verloren’, hebben ze bij Viaplay last van ‘een kleine tegenslag’ en doet Verstappen het ‘best leuk in de F1’. Dezelfde dealer meent dat deze Opel Vivaro slechts ‘lichte achterschade’ heeft. Een beetje optimisme in deze gekke tijden is natuurlijk nooit weg – het scheelt ook dat ie niet teveel moet kosten.</p>\n\n\n\n<p>Wat er precies met de Opel Vivaro gebeurd is, dat is ons niet bekend, maar we gokken zo dat er iets meer aan de hand is dan een bestuurder die een paaltje over het hoofd heeft gezien. De bus mist in ieder geval een deeltje van zijn laadruimte en met alleen een nieuwe deur, kom je er niet. Voor de APK zul je in ieder geval iets met het achterlicht moeten doen. De kentekenplaat ziet er wel nog oké uit.</p>\n\n\n\n<h2 id=\"h-wat-kost-de-bus-met-lichte-achterschade\">Wat kost de bus met ‘lichte achterschade’?</h2>\n\n\n\n<p>Als we nóg een gok mogen wagen, dan zouden we er geld op zetten dat dit busje over de grens verdwijnt om daar rechtgetrokken te worden om nog tien jaar door te gaan. Op de kilometerteller staat net geen twee ton, dus voor Oost-Europese begrippen is ie pas net ingereden. Voor 1.999 euro kun je hem ophalen bij het exportbedrijf Vlashuizen in <a rel=\"noreferrer noopener\" href=\"https://www.vlashuizen.nl/occasions/\">Eindhoven</a>.</p>\n\n\n\n\n\n\n\n\n\n\n                                            </div></div>","textContent":"\n                        \nZou je het deze dealer vragen, dan heeft Ajax afgelopen zondag slechts ‘een beetje verloren’, hebben ze bij Viaplay last van ‘een kleine tegenslag’ en doet Verstappen het ‘best leuk in de F1’. Dezelfde dealer meent dat deze Opel Vivaro slechts ‘lichte achterschade’ heeft. Een beetje optimisme in deze gekke tijden is natuurlijk nooit weg – het scheelt ook dat ie niet teveel moet kosten.\n\n\n\nWat er precies met de Opel Vivaro gebeurd is, dat is ons niet bekend, maar we gokken zo dat er iets meer aan de hand is dan een bestuurder die een paaltje over het hoofd heeft gezien. De bus mist in ieder geval een deeltje van zijn laadruimte en met alleen een nieuwe deur, kom je er niet. Voor de APK zul je in ieder geval iets met het achterlicht moeten doen. De kentekenplaat ziet er wel nog oké uit.\n\n\n\nWat kost de bus met ‘lichte achterschade’?\n\n\n\nAls we nóg een gok mogen wagen, dan zouden we er geld op zetten dat dit busje over de grens verdwijnt om daar rechtgetrokken te worden om nog tien jaar door te gaan. Op de kilometerteller staat net geen twee ton, dus voor Oost-Europese begrippen is ie pas net ingereden. Voor 1.999 euro kun je hem ophalen bij het exportbedrijf Vlashuizen in Eindhoven.\n\n\n\n\n\n\n\n\n\n\n                                            ","length":1278,"excerpt":"Zou je het deze dealer vragen, dan heeft Ajax afgelopen zondag slechts ‘een beetje verloren’, hebben ze bij Viaplay last van ‘een kleine tegenslag’ en doet Verstappen het ‘best leuk in de F1’. Dezelfde dealer meent dat deze Opel Vivaro slechts ‘lichte achterschade’ heeft. Een beetje optimisme in deze gekke tijden is natuurlijk nooit weg – het scheelt ook dat ie niet teveel moet kosten.","siteName":null}